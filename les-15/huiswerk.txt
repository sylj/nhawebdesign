Maak deze huiswerkopgaven en stuur ze via Plaza naar uw docent. Deze opgaven worden nagekeken en voorzien van een cijfer. Mocht u een onvoldoende cijfer behalen, dan krijgt u een herkansing.

Deze huiswerkopgaven hebben betrekking op les 13 t/m 15.

        1. Open in de editor drie nieuwe HTML-bestanden. Deze bestanden moeten voldoen aan de volgende voorwaarden:

            - Het eerste HTML-bestand noemt u ‘index.html’. De <body> van dit bestand bevat een header met een menu. De kleuren en grootte van de header mag u zelf bepalen.
                    Het menu is horizontaal en bevat knoppen die ontworpen zijn met CSS. De knoppen verwijzen naar de andere pagina’s en hebben een andere opmaak als u er met de muis overheen beweegt.
                    In de <body> plaatst u een paragraaf met een inleidende tekst en een afbeelding (bijvoorbeeld van uzelf).
                    De footer bevat een copyrightvermelding naar keuze en sluit visueel aan bij de rest van de pagina.

            - Het tweede HTML-bestand noemt u ‘mijncv.html’. Deze pagina is qua opmaak en indeling gelijk aan ‘index.html. In de <body> van dit bestand plaatst u (in plaats van een inleidende tekst over uzelf) een simpele tabel met informatie over door u gevolgde opleidingen en uw werkervaring.
            - Het derde HTML-bestand noemt u ‘contact.html’. Ook deze pagina is qua opmaak en indeling gelijk aan ‘index.html. In de <body> van dit bestand plaatst u een contactformulier. Dit formulier moet visueel aansluiten bij de rest van de pagina.
                    Het contactformulier bevat minimaal de invoervelden Voornaam, Achternaam, E-mailadres en Bericht. 
                    Ook is er een verzendknop, die in actieve staat een andere vormgeving heeft.
        
        2. Schrijf uw CSS-code in een afzonderlijk CSS-bestand. Deze code moet voldoen aan de volgende voorwaarden:
            - De gehele pagina heeft één achtergrondkleur, met uitzondering van de elementen in de <body> (die hebben andere kleuren).
            - De elementen in de <body> staan horizontaal in het midden van de webpagina en hebben witruimte (marge) aan de linker- en rechterzijde.
            - De inhoud van de header, <body> en footer hebben een padding van minimaal 5 pixels.
        
        3. Zorg voor een werkende koppeling naar dit CSS-bestand in het <head>-gedeelte van uw HTML-bestanden.
        4. Zet uw pagina online met behulp van GitHub.
        5. Stuur GitHub-link of uw domeinnaam via Plaza naar uw docent.